\vbox{}
\vskip -7ex
\centergraphics[width=6cm]{p-197-irmos2.pdf}
\cuKinovarCenter{{\ponomarexpandedfont Мцⷭ҇а і҆аннꙋа́рїа въ г҃_й де́нь.}\\
На повече́рїи трипѣ́снецъ, гла́съ ѕ҃.}
\label{epif} 

\cuKinovarCenter{Пѣ́снь є҃. і҆рмо́съ:} 

\hKv Къ тебѣ̀ ᲂу҆́тренюю, бл҃гоꙋтро́бїѧ  ра́ди себѐ и҆стощи́вшемꙋ непрело́жнѡ, и҆ раба̀ рꙋко́ю  крести́тисѧ восхотѣ́вшемꙋ, сло́ве бж҃їй, ми́ръ пода́ждь мѝ  па́дшемꙋ чл҃вѣколю́бче.
%
\cuSubSec{Пѣ́снь и҃:}

\hKv Столпꙋ̀ ѕло́бы лю́тагѡ и҆́рѡда всѝ  порꙋга́вшесѧ, на і҆ѻрда́нъ прїиди́те, и҆́демъ вѣ́рнїи, да  ᲂу҆́зримъ хрⷭ҇та̀ и҆зба́вителѧ, ѿ прⷣте́чи кр҃ща́емаго  пло́тїю во стрꙋѧ́хъ: є҆го́же всѧ̀ тва́рь бл҃гослови́тъ,  сла́вѧщи во вѣ́ки.

\cuKinovar{Пѣ́снь ѳ҃}: Чⷭ҇тнѣ́йшꙋю херꙋві̑мъ:  

\cuKinovar{Въ д҃_й де́нь, на повече́рїи канѡ́нъ. Гла́съ ѕ҃.} 

\cuKinovar{І҆рмо́съ:} Сѣ́ченное сѣче́тсѧ: 
%
\cuSubSec{Пѣ́снь г҃:}

\hKv Гдⷭ҇ь сы́й всѣ́хъ, и҆ зижди́тель бг҃ъ,  созда́нное безстра́стный ѡ҆бнища́въ, себѣ̀ соедини́лъ  є҆сѝ, и҆ стрꙋѧ́ми и҆́миже хотѣ́лъ є҆сѝ прїитѝ, са́мъ  сы́й лю́демъ провозглаша́лъ є҆сѝ: во́дꙋ жи́зни почерпи́те,  и҆ вѣ́рою ᲂу҆тверди́тесѧ.
%
\cuSubSec{Пѣ́снь д҃:}

\hKv Прови́дѧ прⷪ҇ро́къ та́йны твоеѧ̀ неизрече́нное  хрⷭ҇тѐ, провозгласѝ: положи́лъ є҆сѝ крѣ́пкꙋю кр҃ще́нїѧ  бл҃года́ть, вѣ́рою сїѐ прїе́млющымъ всѣ̑мъ, во  и҆збавле́нїе грѣхѡ́въ.
%
\cuSubSec{Пѣ́снь є҃:}

\hKv Сою́зомъ боѧ́зни содержи́мь ны́нѣ прⷣте́ча,  ѿрица́етсѧ крести́ти, бл҃гоговѣ́йнѡ хрⷭ҇та̀ ви́дѣвъ  на́га стоѧ́ща на водѣ̀, водо́ю покрыва́юща превы́спрєннѧѧ.

\cuKinovar{Пѣ́снь ѕ҃:} Бе́здна послѣ́днѧѧ: 

\cuKinovar{Пѣ́снь з҃:} Ѻ҆́троцы въ вавѷлѡ́нѣ:  

\cuKinovar{Пѣ́снь и҃:} За зако́ны ѻ҆те́чєскїѧ:  

\cuSubSec{Пѣ́снь ѳ҃:}

\hKv  Стра́нствїѧ влⷣчнѧ, и҆ безсме́ртныѧ трапе́зы,  во ᲂу҆бо́зѣмъ верте́пѣ пре́жде наслади́вшесѧ, ны́нѣ на  і҆ѻрда́нъ теце́мъ, та́йнꙋ зрѧ́ще стра́ннꙋ, го́рнїѧ  свѣ́тлости хода́тайственнꙋ.

\cuKinovarCenter{Въ є҃_й де́нь, на повече́рїи канѡ́нъ.}

\cuKinovarCenter{Гла́съ ѕ҃. Пѣ́снь а҃:} 

\hKv Волно́ю морско́ю покры́вшаго дре́вле гони́телѧ  мꙋчи́телѧ, і҆ѻрда̑нскїѧ стрꙋи̑ спрѧ́товаютъ и҆ кры́ютъ,  моѐ ны́нѣ ѡ҆чища́ѧ человѣ́ческимъ ѡ҆чище́нїемъ, сла́внѡ  бо просла́висѧ.
%
\cuSubSec{Пѣ́снь г҃:}

\hKv Тебѐ на вода́хъ ѡ҆снова́вшаго въ зе́млю  неѡдержи́мѡ, тва́рь ви́дѣвши пло́тїю кры́емаго въ вода́хъ,  ᲂу҆́жасомъ мно́гимъ содержа́шесѧ, нѣ́сть ст҃ъ па́че тебѐ,  гдⷭ҇и, взыва́ющи.
%
\cuSubSec{Пѣ́снь д҃:}

\hKv Є҆́же ко креще́нїю твоѐ прише́ствїе, прови́дѧ  а҆ввакꙋ́мъ ᲂу҆жа́ссѧ вопїѧ́ше: на мо́ре ко́ни твоѧ̑, во́ды  мнѡ́ги наве́лъ є҆сѝ сп҃се, смꙋща́ющыѧ.
%
\cuSubSec{Пѣ́снь є҃:}

\hKv Бг҃оѧвле́нїѧ твоегѡ̀ хрⷭ҇тѐ, къ на́мъ  млⷭ҇тивнѡ бы́вшагѡ, и҆са́їа свѣ́тъ ви́дѣвъ невече́рнїй,  и҆з̾ но́щи ᲂу҆́треневавъ взыва́ше: просвѣще́ннїи  прїиди́те, ѡ҆мы́йтесѧ водо́ю бж҃е́ственною, и҆ дх҃омъ  ꙗ҆́вѣ и҆ дꙋ́шꙋ и҆ тѣ́ло ѡ҆чи́стите.
%
\cuSubSec{Пѣ́снь ѕ҃:}

\hKv Ꙗ҆́тъ бы́сть, но не ᲂу҆держа́нъ стра́хомъ  бж҃е́ственный крⷭ҇ти́тель. а҆́ще бо и҆ спрѧ́товаетсѧ  прибли́житисѧ ѻ҆гню̀ сѣ́но, но слы́шавъ, ѡ҆ста́ви ны́нѣ,  течѐ повелѣ́нїе и҆сполнѧ́ѧ ꙗ҆́кѡ ра́бъ: бж҃е́ственномꙋ же  свы́ше свидѣ́тельствꙋющемꙋ гла́сꙋ, ᲂу҆слы́ша сн҃а  превѣ́чнаго.
%
\cuSubSec{Пѣ́снь з҃:}

\hKv Неизрече́нное чꙋ́до, въ пещѝ и҆зба́вивый  прпⷣбныѧ ѻ҆́троки и҆з̾ пла́мене, преклонѧ́етъ ве́рхъ, и҆  про́ситъ кр҃ще́нїѧ ѿ раба̀, ѡ҆чища́ѧ вопїю́щыѧ:  и҆зба́вителю бж҃е, бл҃гослове́нъ є҆сѝ.
%
\cuSubSec{Пѣ́снь и҃:}

\hKv Оу҆жасни́сѧ боѧ́йсѧ нб҃о, и҆ да подви́жатсѧ  ѡ҆снова̑нїѧ землѝ: се́ бо водо́ю   ѡ҆блачи́тсѧ, ѡ҆пали́вый водо́ю пре́жде првⷣнагѡ же́ртвꙋ  пресла́внѡ: є҆го́же ѻ҆́троцы бл҃гослови́те, сщ҃е́нницы  воспо́йте, лю́дїе превозноси́те во всѧ̑ вѣ́ки.
%
\cuSubSec{Пѣ́снь ѳ҃:}

\hKv Не рыда́йте всꙋ́е, ѿча́ѧнїе тенета́ми  ᲂу҆давлѧ́еми человѣ́цы, пови́ннїи ѕлы́хъ: но во  ᲂу҆миле́нїи дꙋшѝ пристꙋ́пимъ ѡ҆чища́ющемꙋ всѧ̑, ꙗ҆́кѡ  є҆ди́номꙋ чи́стомꙋ и҆ даю́щемꙋ проще́нїе кр҃ще́нїемъ.
