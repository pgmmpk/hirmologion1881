\cuSubSec{Сла́ва тебѣ̀ показа́вшемꙋ на́мъ свѣ́тъ.}
\label{slavo} 

\hKv Сла́ва въ вы́шнихъ бг҃ꙋ, и҆ на землѝ ми́ръ, въ  человѣ́цѣхъ бл҃говоле́нїе. Хва́лимъ тѧ̀, бл҃гослови́мъ  тѧ̀, кла́нѧемъ ти сѧ, славосло́вимъ тѧ̀, бл҃годари́мъ тѧ̀,  вели́кїѧ ра́ди сла́вы твоеѧ̀. Гдⷭ҇и цр҃ю̀ нбⷭ҇ный, бж҃е  ѻ҆́ч҃е вседержи́телю. Гдⷭ҇и сн҃е є҆диноро́дный і҆и҃се  хрⷭ҇тѐ, и҆ ст҃ы́й дш҃е. Гдⷭ҇и бж҃е, а҆́гнче бж҃їй, сн҃е  ѻ҆ч҃ь, взе́млѧй грѣ́хъ мі́ра, поми́лꙋй на́съ. Взе́млѧй  грѣхѝ мі́ра прїимѝ мл҃твꙋ  на́шꙋ. Сѣдѧ́й ѡ҆деснꙋ́ю ѻ҆ц҃а̀ поми́лꙋй на́съ. Ꙗ҆́кѡ ты̀  є҆сѝ є҆ди́нъ ст҃ъ, ты̀ є҆сѝ є҆ди́нъ гдⷭ҇ь, і҆и҃съ  хрⷭ҇то́съ, въ сла́вꙋ бг҃а ѻ҆ц҃а̀, а҆ми́нь. 

\hKv На всѧ́къ де́нь бл҃гословлю́ тѧ, и҆ восхвалю̀ и҆́мѧ твоѐ во  вѣ́ки, и҆ въ вѣ́къ вѣ́ка. 

\hKv Сподо́би гдⷭ҇и въ де́нь се́й без̾ грѣха̀ сохрани́тисѧ  на́мъ. Бл҃гослове́нъ є҆сѝ гдⷭ҇и бж҃е ѻ҆тє́цъ на́шихъ, и҆  хва́льно, и҆ просла́влено и҆́мѧ твоѐ во вѣ́ки, а҆ми́нь.  Бꙋ́ди гдⷭ҇и млⷭ҇ть твоѧ̀ на на́съ, ꙗ҆́коже ᲂу҆пова́хомъ на  тѧ̀. 

\hKv Бл҃гослове́нъ є҆сѝ гдⷭ҇и, наꙋчи́ мѧ ѡ҆правда́нїємъ  твои́мъ. 
\cuSubSec{Три́жды.} 

\hKv Гдⷭ҇и, прибѣ́жище бы́лъ є҆сѝ на́мъ въ ро́дъ и҆ ро́дъ.  а҆́зъ рѣ́хъ: гдⷭ҇и, поми́лꙋй мѧ̀, и҆сцѣлѝ дꙋ́шꙋ мою̀,  ꙗ҆́кѡ согрѣши́хъ тебѣ̀. Гдⷭ҇и, къ тебѣ̀ прибѣго́хъ,  наꙋчи́ мѧ твори́ти во́лю твою̀, ꙗ҆́кѡ ты̀ є҆сѝ бг҃ъ мо́й:  ꙗ҆́кѡ ᲂу҆ тебѐ и҆сто́чникъ живота̀, во свѣ́тѣ твое́мъ  ᲂу҆́зримъ свѣ́тъ. Проба́ви млⷭ҇ть твою̀ вѣ́дꙋщымъ тѧ̀.   

\hKv Ст҃ы́й бж҃е, ст҃ы́й крѣ́пкїй, ст҃ы́й безсме́ртный, поми́лꙋй  на́съ. 
\cuSubSec{Три́жды.} 

\cuSubSec{Сла́ва и҆ ны́нѣ:}

\hKv Ст҃ы́й безсме́ртный, поми́лꙋй на́съ. 

\cuSubSec{Та́же вы́шшимъ гла́сомъ:}

\hKv Ст҃ы́й бж҃е, ст҃ы́й крѣ́пкїй,  ст҃ы́й безсме́ртный, поми́лꙋй на́съ.  
