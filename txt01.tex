\centergraphics[width=7cm]{p-197-irmos2.pdf}
\label{neporochsat}

\cuKinovarCenter{Тропарѝ, пое́мїи по непоро́чнахъ въ сꙋббѡ́тꙋ, гла́съ є҃. Глаго́летсѧ на є҆ди́номъ ко́емждо и҆ си́хъ:}

\hKv Бл҃гослове́нъ є҆сѝ гдⷭ҇и, наꙋчи́ мѧ ѡ҆правда́нїємъ  твои̑мъ. 

\hKv Ст҃ы́хъ ли́къ ѡ҆брѣ́те и҆сто́чникъ жи́зни, и҆ две́рь  ра́йскꙋю, да ѡ҆брѧ́щꙋ и҆ а҆́зъ пꙋ́ть покаѧ́нїемъ: поги́бшее  ѻ҆вча̀ а҆́зъ є҆́смь, воззови́ мѧ, сп҃се, и҆ сп҃си́ мѧ. 

\hKv Бл҃гослове́нъ є҆сѝ гдⷭ҇и, наꙋчи́ мѧ ѡ҆правда́нїємъ  твои̑мъ. 

\hKv А҆́гнца бж҃їѧ проповѣ́давше, и҆ закла́ни бы́вше ꙗ҆́коже  а҆́гнцы, и҆ къ жи́зни нестарѣ́емѣй ст҃і́и и҆  присносꙋ́щнѣй преста́вльшесѧ, того̀ прилѣ́жнѡ мч҃нцы  моли́те, долгѡ́въ разрѣше́нїе на́мъ дарова́ти.  

\hKv Бл҃гослове́нъ є҆сѝ гдⷭ҇и, наꙋчи́ мѧ ѡ҆правда́нїємъ  твои̑мъ. 

\hKv Въ пꙋ́ть ᲂу҆́зкїй хо́ждшїи приско́рбный всѝ въ житїѝ  крⷭ҇тъ ꙗ҆́кѡ ꙗ҆ре́мъ взе́мшїи, и҆ мнѣ̀ послѣ́довавшїи  вѣ́рою, прїиди́те наслади́тесѧ, и҆́хже ᲂу҆гото́вахъ ва́мъ  по́честей и҆ вѣнцѡ́въ нбⷭ҇ныхъ. 

\hKv Бл҃гослове́нъ є҆сѝ гдⷭ҇и, наꙋчи́ мѧ ѡ҆правда́нїємъ  твои̑мъ. 

\hKv Ѡ҆́бразъ є҆́смь неизрече́нныѧ твоеѧ̀ сла́вы, а҆́ще и҆  ꙗ҆́звы ношꙋ̀ прегрѣше́нїй: ᲂу҆ще́дри твоѐ созда́нїе  влⷣко, и҆ ѡ҆чи́сти твои́мъ бл҃гоꙋтро́бїемъ, и҆  возжелѣ́нное ѻ҆ч҃ество пода́ждь мѝ, раѧ̀ па́ки жи́телѧ  мѧ̀ сотворѧ́ѧ. 

\hKv Бл҃гослове́нъ є҆сѝ гдⷭ҇и, наꙋчи́ мѧ ѡ҆правда́нїємъ  твои̑мъ. 

\hKv Дре́вле ᲂу҆́бѡ ѿ несꙋ́щихъ созда́вый мѧ̀, и҆ ѡ҆́бразомъ  твои́мъ бж҃е́ственнымъ почты́й, престꙋпле́нїемъ же  за́повѣди па́ки мѧ̀ возврати́вый въ зе́млю, ѿ неѧ́же  взѧ́тъ бы́хъ,  на є҆́же по  подо́бїю возведѝ, дре́внею добро́тою воз̾ѡбрази́тисѧ. 

\hKv Бл҃гослове́нъ є҆сѝ гдⷭ҇и, наꙋчи́ мѧ ѡ҆правда́нїємъ  твои̑мъ. 

\hKv Оу҆поко́й бж҃е рабы̑ твоѧ̑, и҆ ᲂу҆чинѝ ѧ҆̀ въ раѝ,  и҆дѣ́же ли́цы ст҃ы́хъ гдⷭ҇и, и҆ првⷣницы сїѧ́ютъ ꙗ҆́кѡ  свѣти̑ла, ᲂу҆со́пшыѧ рабы̑ твоѧ̑ ᲂу҆поко́й, презира́ѧ  и҆́хъ всѧ̑ согрѣшє́нїѧ. 
%
\cuSubSec{Сла́ва:}

\hKv Трисїѧ́тельное є҆ди́нагѡ бж҃ества̀ бл҃голѣ́пнѡ  пое́мъ вопїю́ще: ст҃ъ є҆сѝ ѻ҆́ч҃е безнача́льный,  собезнача́льный сн҃е и҆ бж҃е́ственый дш҃е, просвѣтѝ на́съ  вѣ́рою тебѣ̀ слꙋжа́щихъ, и҆ вѣ́чнагѡ ѻ҆гнѧ̀ и҆схитѝ. 
%
\cuSubSec{И҆ ны́нѣ:}

\hKv Ра́дꙋйсѧ чⷭ҇таѧ, бг҃а пло́тїю ро́ждшаѧ во  сп҃се́нїе всѣ́хъ, є҆́юже ро́дъ человѣ́ческїй ѡ҆брѣ́те  сп҃се́нїе, тобо́ю да ѡ҆брѧ́щемъ ра́й бцⷣе чⷭ҇таѧ,  бл҃гослове́ннаѧ. 
%
\hKv А҆ллилꙋ́їа, \hKv{три́жды.}

