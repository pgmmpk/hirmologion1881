\hKv{А҆́ще пра́здникъ влⷣчнїй, и҆лѝ пра́зднꙋемагѡ ст҃а́гѡ,  пое́мъ степе́ннꙋ д҃_гѡ гла́са.} 
\label{prochimensunday}

\hKv{Прокі́мны воскрⷭ҇ны.} 
%
\hKv{Прокі́менъ, гла́съ а҃:} Ны́нѣ воскрⷭ҇нꙋ̀, глаго́летъ гдⷭ҇ь,  положꙋ́сѧ во сп҃се́нїе, не ѡ҆биню́сѧ ѡ҆ не́мъ. \hKv{Сті́хъ:}  Словеса̀ гдⷭ҇нѧ, словеса̀ чи́ста. 
%
\hKv{Прокі́менъ, гла́съ в҃:} Воста́ни гдⷭ҇и бж҃е мо́й  повелѣ́нїемъ, и҆́мже заповѣ́далъ є҆сѝ, и҆ со́нмъ люде́й  ѡ҆бы́детъ тѧ̀. \hKv{Сті́хъ:} Гдⷭ҇и бж҃е мо́й, на тѧ̀ ᲂу҆пова́хъ,  сп҃си́ мѧ. 
%
\hKv{Прокі́менъ, гла́съ г҃:} Рцы́те во ꙗ҆зы́цѣхъ, ꙗ҆́кѡ гдⷭ҇ь  воцр҃и́сѧ: и҆́бо и҆спра́ви вселе́ннꙋю, ꙗ҆́же не  подви́житсѧ. \hKv{Сті́хъ:} Воспо́йте гдⷭ҇еви пѣ́снь но́вꙋ. 
%
\hKv{Прокі́менъ, гла́съ д҃:} Воскрⷭ҇нѝ гдⷭ҇и, помозѝ на́мъ, и҆  и҆зба́ви на́съ и҆́мене твоегѡ̀ ра́ди. \hKv{Сті́хъ:} Бж҃е,  ᲂу҆ши́ма на́шима ᲂу҆слы́шахомъ.  
%
\hKv{Прокі́менъ, гла́съ є҃:} Воскрⷭ҇нѝ гдⷭ҇и бж҃е мо́й, да  вознесе́тсѧ рꙋка̀ твоѧ̀, ꙗ҆́кѡ ты̀ црⷭ҇твꙋеши во вѣ́ки.  \hKv{Сті́хъ:} И҆сповѣ́мсѧ тебѣ̀ гдⷭ҇и, всѣ́мъ се́рдцемъ мои́мъ. 
%
\hKv{Прокі́менъ, гла́съ ѕ҃:} Гдⷭ҇и, воздви́гни си́лꙋ твою̀, и҆  прїидѝ во є҆́же сп҃стѝ на́съ. \hKv{Сті́хъ:} Пасы́й і҆и҃лѧ  вонмѝ, наставлѧ́ѧй ꙗ҆́кѡ ѻ҆вча̀ і҆ѡ́сифа. 
%
\hKv{Прокі́менъ, гла́съ з҃:} Воскрⷭ҇нѝ гдⷭ҇и бж҃е мо́й, да  вознесе́тсѧ рꙋка̀ твоѧ̀, не забꙋ́ди ᲂу҆бо́гихъ твои́хъ до  конца̀. \hKv{Сті́хъ:} И҆сповѣ́мсѧ тебѣ̀, гдⷭ҇и, всѣ́мъ  се́рдцемъ мои́мъ.  
%
\hKv{Прокі́менъ, гла́съ и҃:} Воцр҃и́тсѧ гдⷭ҇ь во вѣ́къ, бг҃ъ  тво́й, сїѡ́не, въ ро́дъ и҆ ро́дъ. \hKv{Сті́хъ:} Хвалѝ дꙋшѐ моѧ̀  гдⷭ҇а, восхвалю̀ гдⷭ҇а въ животѣ̀ мое́мъ. 
