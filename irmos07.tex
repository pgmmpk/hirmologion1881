\centergraphics[width=7cm]{p-067-tone3.pdf}

\cuKinovarCenter{{\ponomarexpandedfont Степє́нны на ѻ҆́смь гласѡ́въ},\\
кі́йждо сті́хъ повторѧ́емъ. 
Гла́съ а҃. 
А҆нтїфѡ́нъ а҃:}
\label{step} 

\hKv Внегда̀ скорбѣ́ти мѝ, ᲂу҆слы́ши моѧ̑ болѣ̑зни: гдⷭ҇и,  тебѣ̀ зовꙋ̀. 
%
\hKv Пꙋсты́ннымъ непреста́нное бж҃е́ственное жела́нїе быва́етъ,  мі́ра сꙋ́щымъ сꙋ́етнагѡ кромѣ̀.  
%
\hKv{Сла́ва:} Ст҃о́мꙋ дх҃ꙋ, че́сть и҆ сла́ва, ꙗ҆́коже ѻ҆ц҃ꙋ̀  подоба́етъ, кꙋ́пнѡ же и҆ сн҃ꙋ: сегѡ̀ ра́ди да пои́мъ трⷪ҇цѣ  є҆динодержа́вїе.  
%
\cuSubSec{И҆ ны́нѣ, то́йже. А҆нтїфѡ́нъ в҃:} 

\hKv На го́ры твои́хъ возне́слъ є҆сѝ мѧ̀ зако́нѡвъ,  добродѣ́тельми просвѣтѝ бж҃е, да пою́ тѧ.  
%
\hKv Десно́ю твое́ю рꙋко́ю прїи́мъ ты̀ сло́ве, сохрани́ мѧ,  соблюдѝ, да не ѻ҆́гнь менѐ ѡ҆пали́тъ грѣхо́вный. 
%
\cuSubSec{Сла́ва:}
\hKv Ст҃ы́мъ дх҃омъ всѧ́каѧ тва́рь ѡ҆бновлѧ́етсѧ, па́ки  текꙋ́щи на пе́рвое: равномо́щенъ бо є҆́сть ѻ҆ц҃ꙋ̀ и҆  сло́вꙋ. 
%
\cuSubSec{И҆ ны́нѣ, то́йже. А҆нтїфѡ́нъ г҃:}

\hKv Ѡ҆ ре́кшихъ мнѣ̀, вни́демъ во дворы̀ гдⷭ҇ни, возвесели́сѧ  мо́й дꙋ́хъ, сра́дꙋетсѧ се́рдце.  
%
\hKv Въ домꙋ̀ дв҃довѣ стра́хъ вели́къ: та́мѡ бо прⷭ҇то́лѡмъ  поста́влєннымъ, сꙋ́дѧтсѧ всѧ̑ племена̀ земна̑ѧ и҆ ꙗ҆зы́цы. 
%
\cuSubSec{Сла́ва:}

\hKv Ст҃о́мꙋ дх҃ꙋ че́сть, поклоне́нїе, сла́ва и҆  держа́ва, ꙗ҆́коже ѻ҆ц҃ꙋ̀ досто́итъ, и҆ сн҃ови подоба́етъ  приноси́ти: є҆ди́ница бо є҆́сть трⷪ҇ца є҆стество́мъ, но  не ли́цы.  
%
\cuSubSec{И҆ ны́нѣ, то́йже. Гла́съ в҃. А҆нтїфѡ́нъ а҃:} 
%
\hKv На нб҃о ѻ҆́чи пꙋща́ю моегѡ̀ се́рдца, къ тебѣ̀ сп҃се.  сп҃си́ мѧ твои́мъ ѡ҆сїѧ́нїемъ. 
%
\hKv Поми́лꙋй на́съ согрѣша́ющихъ тебѣ̀ мно́гѡ на всѧ́кїй  ча́съ, ѽ хрⷭ҇тѐ мо́й, и҆ да́ждь ѡ҆́бразъ пре́жде конца̀  пока́ѧтисѧ тебѣ̀. 
%
\cuSubSec{Сла́ва:}

\hKv Ст҃о́мꙋ дх҃ꙋ, є҆́же црⷭ҇твовати подоба́етъ,  ѡ҆сщ҃а́ти, подвиза́ти тва́рь: бг҃ъ бо є҆́сть,  є҆диносꙋ́щенъ ѻ҆ц҃ꙋ̀ и҆ сло́вꙋ. 
%
\cuSubSec{И҆ ны́нѣ, то́йже. А҆нтїфѡ́нъ в҃:} 

\hKv А҆́ще не гдⷭ҇ь бы бы́лъ въ на́съ, кто̀ дово́ленъ цѣ́лъ  сохране́нъ бы́ти ѿ врага̀ кꙋ́пнѡ и҆ человѣкоꙋбі́йцы; 

\hKv Зꙋбѡ́мъ и҆́хъ не преда́ждь сп҃се твоего̀ раба̀: и҆́бо  льво́вымъ ѡ҆́бразомъ на мѧ̀ подвиза́ютсѧ вразѝ моѝ.  
%
\cuSubSec{Сла́ва:}

\hKv Ст҃о́мꙋ дх҃ꙋ живонача́лїе и҆ че́сть: всѧ̑ бо  созда̑ннаѧ, ꙗ҆́кѡ бг҃ъ сы́й: си́лою соблюда́етъ во  ѻ҆ц҃ѣ̀, сн҃омъ же. 
%
\cuSubSec{И҆ ны́нѣ, то́йже.  А҆нтїфѡ́нъ г҃:} 

\hKv Надѣ́ющїисѧ на гдⷭ҇а ᲂу҆подо́бишасѧ горѣ̀ ст҃ѣ́й, и҆̀же  ника́коже дви́жꙋтсѧ прило́ги вра́жїими. 

\hKv Въ беззако́нїи рꙋ́къ свои́хъ да не прострꙋ́тъ бж҃е́ственнѣ  живꙋ́щїи: не ѡ҆ставлѧ́етъ бо хрⷭ҇то́съ жезла̀ на жре́бїи  свое́мъ. 
%
\cuSubSec{Сла́ва:}

\hKv Ст҃ы́мъ дх҃омъ то́читсѧ всѧ́ка премꙋ́дрость,  ѿсю́дꙋ бл҃года́ть а҆пⷭ҇лѡмъ, и҆ страда́льчествы  вѣнча́ютсѧ мч҃нцы, и҆ прⷪ҇ро́цы зрѧ́тъ. 
%
\cuSubSec{И҆ ны́нѣ, то́йже. Гла́съ г҃. А҆нтїфѡ́нъ а҃:} 

\hKv Плѣ́нъ сїѡ́нь ты̀ и҆з̾ѧ́лъ є҆сѝ ѿ вавѷлѡ́на, и҆ менѐ  ѿ страсте́й къ животꙋ̀ привлецы̀ сло́ве.  

\hKv Въ ю҆́гъ сѣ́ющїи слеза́ми бж҃е́ственными, жнꙋ́тъ кла́сы  ра́достїю присноживо́тїѧ. 
%
\cuSubSec{Сла́ва:}

\hKv Ст҃о́мꙋ дх҃ꙋ всѧ́кое бл҃года́рїе, ꙗ҆́коже ѻ҆ц҃ꙋ̀  и҆ сн҃ꙋ соѡблиста́етъ, въ не́мже всѧ̑ живꙋ́тъ и҆ дви́жꙋтсѧ. 
%
\cuSubSec{И҆ ны́нѣ, то́йже. А҆нтїфѡ́нъ в҃:} 

\hKv А҆́ще не гдⷭ҇ь сози́ждетъ до́мъ добродѣ́телей, всꙋ́е  трꙋжда́емсѧ: дꙋ́шꙋ же покрыва́ющꙋ, никто́же на́шъ разори́тъ  гра́дъ. 

\hKv Плода̀ чре́вна дх҃омъ сынотворе́нное тебѣ̀ хрⷭ҇тꙋ̀,  ꙗ҆́коже и҆ ѻ҆ц҃ꙋ̀, ст҃і́и всегда̀ сꙋ́ть. 
%
\cuSubSec{Сла́ва:}

\hKv Ст҃ы́мъ дх҃омъ прозри́тсѧ всѧ́каѧ ст҃ы́нѧ,  премꙋ́дрость, ѡ҆сꙋществꙋ́етъ бо всѧ́кꙋю тва́рь: томꙋ̀  послꙋ́жимъ, бг҃ъ бо, ꙗ҆́кѡ ѻ҆ц҃ꙋ́ же и҆ сло́вꙋ.  
%
\cuSubSec{И҆ ны́нѣ, то́йже. А҆нтїфѡ́нъ г҃:}  

\hKv Боѧ́щїисѧ гдⷭ҇а бл҃же́ни, въ пꙋтѝ ходѧ́ще за́повѣдей,  снѣдѧ́тъ бо живо́тное всепло́дїе.  

\hKv Ѻ҆́крестъ трапе́зы твоеѧ̀ возвесели́сѧ, твоѧ̑  пастыренача́льниче и҆сча̑дїѧ, носѧ̑ща вѣ̑тви  бл҃годѣ́ланїѧ. 
%
\cuSubSec{Сла́ва:}

\hKv Ст҃ы́мъ дх҃омъ всѧ́кое бога́тство сла́вы, ѿ  негѡ́же бл҃года́ть и҆ живо́тъ всѧ́кой тва́ри: со ѻ҆ц҃е́мъ  бо воспѣва́емь є҆́сть и҆ съ сло́вомъ. 
%
\cuSubSec{И҆ ны́нѣ, то́йже. Гла́съ д҃. А҆нтїфѡ́нъ а҃:} 

\hKv Ѿ ю҆́ности моеѧ̀ мно́зи бо́рютъ мѧ̀ стра̑сти: но са́мъ мѧ̀  застꙋпѝ, и҆ сп҃сѝ сп҃се мо́й. 

\hKv Ненави́дѧщїи сїѡ́на, посрами́тесѧ ѿ гдⷭ҇а: ꙗ҆́кѡ трава́  бо ѻ҆гне́мъ бꙋ́дете и҆зсо́хше. 
%
\cuSubSec{Сла́ва:}

\hKv Ст҃ы́мъ дх҃омъ всѧ́ка дꙋша̀ живи́тсѧ, и҆ чистото́ю  возвыша́етсѧ, свѣтлѣ́етсѧ трⷪ҇ческимъ є҆ди́нствомъ  сщ҃еннота́йнѣ. 
%
\cuSubSec{И҆ ны́нѣ, то́йже. А҆нтїфѡ́нъ в҃:}

\hKv Воззва́хъ тебѣ̀ гдⷭ҇и, те́плѣ и҆з̾  глꙋбины̀  дꙋшѝ моеѧ̀, и҆  мнѣ̀ да бꙋ́дꙋтъ на послꙋша́нїе бж҃е́ствєннаѧ твоѧ̑  ᲂу҆шеса̀. 

\hKv На гдⷭ҇а наде́ждꙋ всѧ́къ кто̀ стѧжа́въ, вы́шшїй є҆́сть  всѣ́хъ скорбѧ́щихъ. 
%
\cuSubSec{Сла́ва:}

\hKv Ст҃ы́мъ дх҃омъ то́чатсѧ бл҃года̑тныѧ стрꙋи̑,  напаѧ́ющѧ всѧ́кꙋ тва́рь ко ѡ҆живле́нїю. 
%
\cuSubSec{И҆ ны́нѣ, то́йже. А҆нтїфѡ́нъ г҃:} 

\hKv Се́рдце моѐ къ тебѣ̀ сло́ве да возвы́ситсѧ, и҆ да ничто́же  ᲂу҆слади́тъ мѧ̀ ѿ мїрски́хъ красо́тъ на сла́бость. 

\hKv Къ ма́тери свое́й ꙗ҆́коже и҆́мать кто̀ любо́вь, ко гдⷭ҇ꙋ  те́пльше любле́нїемъ до́лжни є҆смы̀. 
%
\cuSubSec{Сла́ва:}

\hKv Ст҃ы́мъ дх҃омъ бг҃овѣ́дѣнїѧ бога́тство, зрѣ́нїѧ  и҆ премꙋ́дрости: всѧ̑ бо въ се́мъ ѻ҆ч҃єскаѧ велѣ̑нїѧ  сло́во ѿкрыва́етъ. 
%
\cuSubSec{И҆ ны́нѣ, то́йже. Гла́съ є҃. А҆нтїфѡ́нъ а҃:} 

\hKv Внегда̀ скорбѣ́ти мнѣ̀ дв҃дски пою̀ тебѣ̀, сп҃се мо́й:  и҆зба́ви дꙋ́шꙋ мою̀ ѿ ѧ҆зы́ка льсти́вагѡ. 

\hKv Пꙋсты́ннымъ живо́тъ бл҃же́нъ є҆́сть, бж҃е́ственнымъ  раче́нїемъ воскрилѧ́ющымсѧ. 
%
\cuSubSec{Сла́ва:}

\hKv Ст҃ы́мъ дх҃омъ ѡ҆держа́тсѧ всѧ̑, ви̑димаѧ же съ  неви́димыми, самодержа́венъ бо сы́й трⷪ҇цы є҆ди́нъ є҆́сть  нело́жнѡ. 
%
\cuSubSec{И҆ ны́нѣ, то́йже. А҆нтїфѡ́нъ в҃:}

\hKv На го́ры, дꙋшѐ, воздви́гнемсѧ, грѧдѝ та́мѡ,  ѿню́дꙋже по́мощь и҆́детъ. 

\hKv Десна́ѧ твоѧ̀ рꙋка̀, и҆ менѐ, хрⷭ҇тѐ, каса́ющаѧсѧ, ѿ  ле́сти всѧ́кїѧ да сохрани́тъ. 
%
\cuSubSec{Сла́ва:}

\hKv Ст҃о́мꙋ дх҃ꙋ бг҃осло́вѧще рце́мъ: ты̀ є҆сѝ бг҃ъ,  живо́тъ, раче́нїе, свѣ́тъ, ᲂу҆́мъ: ты̀ бл҃госты́нѧ, ты̀  црⷭ҇твꙋеши во вѣ́ки. 
%
\cuSubSec{И҆ ны́нѣ, то́йже. А҆нтїфѡ́нъ г҃:} 

\hKv Ѡ҆ ре́кшихъ мнѣ̀, во дворы̀ вни́демъ гдⷭ҇нѧ, ра́дости  мно́гїѧ и҆спо́лненъ бы́въ, мл҃твы возсыла́ю. 

\hKv Въ домꙋ̀ дв҃довѣ стра̑шнаѧ соверша́ютсѧ: ѻ҆́гнь бо та́мѡ  палѧ̀ всѧ́къ сра́мный ᲂу҆́мъ. 
%
\cuSubSec{Сла́ва:}

\hKv Ст҃о́мꙋ дх҃ꙋ живонача́льное досто́инство, ѿ  негѡ́же всѧ́кое живо́тно ѡ҆дꙋшевлѧ́етсѧ: ꙗ҆́кѡ во ѻ҆ц҃ѣ̀,  кꙋ́пнѡ же и҆ сло́вѣ. 
%
\cuSubSec{И҆ ны́нѣ, то́йже. Гла́съ ѕ҃. А҆нтїфѡ́нъ а҃:} 

\hKv На нб҃о ѻ҆́чи моѝ возвожꙋ̀ къ тебѣ̀, сло́ве: ᲂу҆ще́дри  мѧ̀, да живꙋ̀ тебѣ̀. 

\hKv Поми́лꙋй на́съ ᲂу҆ничиже́нныхъ, ᲂу҆строѧ́ѧ  бл҃гопотрє́бныѧ твоѧ̑ сосꙋ́ды, сло́ве. 
%
\cuSubSec{Сла́ва:}

\hKv Ст҃о́мꙋ дх҃ꙋ, всѧ́каѧ всесп҃си́тельнаѧ вина̀, а҆́ще  ко́емꙋ се́й по достоѧ́нїю дхне́тъ,   ско́рѡ взе́млетъ ѿ земны́хъ, восперѧ́етъ, возраща́етъ,  ᲂу҆строѧ́етъ горѣ̀. 
%
\cuSubSec{И҆ ны́нѣ, то́йже. А҆нтїфѡ́нъ в҃:} 

\hKv А҆́ще не гдⷭ҇ь бы бы́лъ въ на́съ, никто́же ѿ на́съ  проти́вꙋ возмо́глъ бы вра̑жїимъ бра́немъ ѡ҆долѣ́ти:  побѣжда́ющїи бо ѿ здѣ̀ возно́сѧтсѧ. 

\hKv Зꙋбы̀ и҆́хъ да не ꙗ҆́та бꙋ́детъ дꙋша̀ моѧ̀, ꙗ҆́кѡ  птене́цъ, сло́ве: ᲂу҆вы̀ мнѣ̀, ка́кѡ и҆́мамъ ѿ врага̀  и҆збы́ти, грѣхолюби́въ сы́й; 
%
\cuSubSec{Сла́ва:}

\hKv Ст҃ы́мъ дх҃омъ ѡ҆боже́нїе всѣ̑мъ, бл҃говоле́нїе,  ра́зꙋмъ, ми́ръ и҆ бл҃гослове́нїе: равнодѣ́тельный бо  є҆́сть ѻ҆ц҃ꙋ̀ и҆ сло́вꙋ. 
%
\cuSubSec{И҆ ны́нѣ, то́йже. А҆нтїфѡ́нъ г҃:} 

\hKv Надѣ́ющїисѧ на гдⷭ҇а врагѡ́мъ стра́шни, и҆ всѣ̑мъ ди́вни,  горѣ́ бо зрѧ́тъ. 

\hKv Въ беззакѡ́нїѧ рꙋ́къ свои́хъ пра́ведныхъ жре́бїй, помо́щника  тѧ̀ и҆мѣ́ѧ, сп҃се, не простира́етъ.  
%
\cuSubSec{Сла́ва:}

\hKv Ст҃а́гѡ дх҃а держа́ва на всѣ́хъ: є҆мꙋ́же вы̑шнѧѧ  вѡ́инства покланѧ́ютсѧ, со всѧ́кимъ дыха́нїемъ до́льнымъ. 
%
\cuSubSec{И҆ ны́нѣ, то́йже. Гла́съ з҃. А҆нтїфѡ́нъ а҃:}

\hKv Плѣ́нъ сїѡ́нь ѿ ле́сти ѡ҆брати́въ, и҆ менѐ, сп҃се,  ѡ҆живѝ, и҆з̾има́ѧ рабо́тныѧ стра́сти. 

\hKv Въ ю҆́гъ сѣ́ѧй скѡ́рби пѡ́стныѧ со слеза́ми, се́й  ра́дѡстныѧ по́жнетъ рꙋкоѧ̑ти присноживопита́нїѧ. 
%
\cuSubSec{Сла́ва:}

\hKv Ст҃ы́мъ дх҃омъ и҆сто́чникъ бж҃е́ственныхъ сокро́вищь  ѿ негѡ́же премꙋ́дрость ра́зꙋмъ, стра́хъ: томꙋ̀ хвала̀ и҆  сла́ва, че́сть и҆ держа́ва.  
%
\cuSubSec{И҆ ны́нѣ, то́йже. А҆нтїфѡ́нъ в҃:} 

\hKv А҆́ще не гдⷭ҇ь сози́ждетъ до́мъ дꙋше́вный, всꙋ́е  трꙋжда́емсѧ: ра́звѣ бо тогѡ̀ ни дѣѧ́нїе, ни сло́во  соверша́етсѧ.  

\hKv Плода̀ чре́внагѡ, ст҃і́и дх҃одви́жнѡ прозѧба́ютъ  ѻ҆те́чєскаѧ преда̑нїѧ, сыноположе́нїѧ. 
%
\cuSubSec{Сла́ва:}

\hKv Ст҃ы́мъ дх҃омъ, всѧ́чєскаѧ є҆́же бы́ти и҆́мꙋтъ,  пре́жде бо всѣ́хъ бг҃ъ, всѣ́хъ гдⷭ҇ьство, свѣ́тъ  непристꙋ́пенъ, живо́тъ всѣ́хъ. 
%
\cuSubSec{И҆ ны́нѣ, то́йже. А҆нтїфѡ́нъ г҃:} 

\hKv Боѧ́щїисѧ гдⷭ҇а, пꙋти̑ живота̀ ѡ҆брѣ́тше, ны́нѣ и҆ при́снѡ  ᲂу҆бл҃жа́ютсѧ сла́вою нетлѣ́нною. 

\hKv Ѻ҆́крестъ трапе́зы твоеѧ̀, ꙗ҆́кѡ сте́блїе ви́дѧ и҆сча̑дїѧ  твоѧ̑, ра́дꙋйсѧ и҆ весели́сѧ, приводѧ̀ сїѧ̑ хрⷭ҇то́ви  пастыренача́льникꙋ. 
%
\cuSubSec{Сла́ва:}

\hKv Ст҃ы́мъ дх҃омъ глꙋбина̀ дарова́нїй, бога́тство  сла́вы, сꙋде́бъ глꙋбина̀ ве́лїѧ, є҆диносла́венъ ѻ҆ц҃ꙋ̀, и҆  сн҃ꙋ, слꙋжи́мь бо. 
%
\cuSubSec{И҆ ны́нѣ, то́йже. Гла́съ и҃. А҆нтїфѡ́нъ а҃:} 

\hKv Ѿ ю҆́ности моеѧ̀ вра́гъ мѧ̀ и҆скꙋша́етъ,  сластьмѝ пали́тъ мѧ̀: а҆́зъ же надѣ́ѧсѧ на  тѧ̀, гдⷭ҇и, побѣжда́ю сего̀. 

\hKv Ненави́дѧщїи сїѡ́на, да бꙋ́дꙋтъ ᲂу҆́бѡ пре́жде и҆сторже́нїѧ  ꙗ҆́кѡ трава̀: ссѣче́тъ бо хрⷭ҇то́съ вы̑ѧ и҆́хъ,  ᲂу҆сѣче́нїемъ мꙋ́къ.  
%
\cuSubSec{Сла́ва:}

\hKv Ст҃ы́мъ дх҃омъ, є҆́же жи́ти всѧ́чєскимъ: свѣ́тъ  ѿ свѣ́та, бг҃ъ вели́къ, со ѻ҆ц҃е́мъ пое́мъ є҆мꙋ̀, и҆  сло́вомъ. 
%
\cuSubSec{И҆ ны́нѣ, то́йже. А҆нтїфѡ́нъ в҃:} 

\hKv Се́рдце моѐ стра́хомъ твои́мъ да покры́етсѧ,  смиренномꙋ́дрствꙋющее: да не возне́сшеесѧ ѿпаде́тъ ѿ  тебѐ, всеще́дре.  

\hKv На гдⷭ҇а и҆мѣ́вый наде́ждꙋ, не ᲂу҆страши́тсѧ тогда̀,  є҆гда̀ ѻ҆гне́мъ всѧ̑ сꙋди́ти и҆́мать и҆ мꙋ́кою. 
%
\cuSubSec{Сла́ва:}

\hKv Ст҃ы́мъ дх҃омъ, всѧ́къ кто̀ бж҃е́ственный ви́дитъ,  и҆ предглаго́летъ: чꙋдодѣ́йствꙋетъ вы̑шнѧѧ, въ трїе́хъ  є҆ди́наго  бг҃а поѧ̀: а҆́ще бо и҆  трисїѧ́етъ, є҆динонача́льствꙋетъ бж҃ество̀.  
%
\cuSubSec{И҆ ны́нѣ, то́йже. А҆нтїфѡ́нъ г҃:} 

\hKv Воззва́хъ тебѣ̀, гдⷭ҇и, вонмѝ, приклони́ ми ᲂу҆́хо твоѐ  вопїю́щꙋ: и҆ ѡ҆чи́сти, пре́жде да́же не во́змеши менѐ  ѿсю́дꙋ. 

\hKv Къ ма́тери свое́й землѝ ѿходѧ́й всѧ́къ, па́ки  разрѣша́етсѧ, прїѧ́ти мꙋ̑ки, и҆лѝ по́чєсти пожи́вшихъ. 
%
\cuSubSec{Сла́ва:}

\hKv Ст҃ы́мъ дх҃омъ, бг҃осло́вїе, є҆ди́ница трист҃а́ѧ:  ѻ҆ц҃ъ бо безнача́ленъ, ѿ негѡ́же роди́сѧ сн҃ъ безлѣ́тнѡ,  и҆ дх҃ъ сопресто́ленъ, соѡбра́зенъ, ѿ ѻ҆ц҃а̀  спросїѧ́вшїй. 
%
\cuSubSec{И҆ ны́нѣ, то́йже. А҆нтїфѡ́нъ д҃:} 

\hKv Сѐ ны́нѣ что̀ добро̀, и҆лѝ что̀ красно̀, но є҆́же жи́ти  бра́тїи вкꙋ́пѣ; въ се́мъ бо гдⷭ҇ь ѡ҆бѣща̀ живо́тъ  вѣ́чный.  

\hKv Ѡ҆ ри́зѣ свое́й, и҆́же крі́ны сє́льныѧ ᲂу҆краша́ѧй  повелѣва́етъ, ꙗ҆́кѡ не подоба́етъ пещи́сѧ. 
%
\cuSubSec{Сла́ва:}

\hKv Ст҃ы́мъ дх҃омъ, є҆динови́дною вино́ю, всѧ̑  содержа́тсѧ миропода́тельнѣ: бг҃ъ бо се́й є҆́сть, ѻ҆ц҃ꙋ̀  же и҆ сн҃ови є҆диносꙋ́щенъ гдⷭ҇ьственнѣ. 
%
\cuSubSec{И҆ ны́нѣ, то́йже.}
